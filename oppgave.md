# Introduksjon

Gratulerer! Du er leid inn som en IT-konsulent for å jobbe med forbedring av en eksisterende nettside. Målet ditt er å optimalisere nettsidens sikkerhet, funksjonalitet og brukervennlighet.

Du har fått tilgang til nettsidens kildekode via et personlig GitHub-repositorium. Oppgaven din vil bestå av å laste ned koden, implementere passord-hashing for økt sikkerhet, samt identifisere og implementere ytterligere forbedringer som kan gjøre nettsiden bedre.

For å sikre kvaliteten på arbeidet og overholde industristandarder, forventes det at du benytter deg av versjonskontroll ved hjelp av Git og tester endringene grundig. Dette vil hjelpe deg med å holde oversikt over endringene du gjør og sørge for at nettsiden fungerer som den skal etter hver endring.

Som konsulent vil du jobbe selvstendig og kreativt med oppgaven, og vi ser frem til å se hvilke løsninger og forbedringer du kommer opp med. Husk at god planlegging og tidsstyring er nøkkelen til suksess når du jobber med et prosjekt på egenhånd.

Lykke til!

# Mål
I denne oppgaven skal du laste ned kode fra ditt eget GitHub-repo, endre koden slik at den benytter passord-hashing, og foreslå andre forbedringer til nettsiden. Deretter skal du implementere disse forbedringene i koden og committe endringene.

# Instruksjoner
1. Gå til det personlige GitHub-repositoriet og **klon** det til din lokale maskin.
2. Åpne prosjektet i ditt foretrukne kode-redigeringsprogram.
3. Implementer **passord-hashing** for økt sikkerhet:
   
   a. Utforsk og velg en sikker og moderne hashing-algoritme.
   
   b. Endre koden slik at passord-hashing blir brukt når brukere registrerer seg og logger inn.
   
4. Identifiser og skriv ned **forbedringsforslag** for nettsiden. Disse presenterer du for klienten før du går videre.
5. Velg minst én av forbedringsforslagene og **implementer** det i koden.
6. Test endringene grundig for å sikre at nettsiden fungerer som forventet etter hver endring.
7. Bruk **versjonskontroll** med Git for å holde oversikt over endringene:
   
   a. Gjør regelmessige **commits** med klare og beskrivende commit-meldinger.
   
   b. Push endringene til GitHub-repositoriet når du er ferdig med oppgaven.

# Sjekkliste for levering

1. Kildekode med endringer:
   - Implementert passord-hashing.
   - Implementert minst én forbedring.
   - Testet og verifisert at endringene fungerer som forventet.
2. Commits i GitHub-repositoriet:
   - Klare og beskrivende commit-meldinger.
   - Regelmessige commits som viser fremdrift i arbeidet.
3. Forbedringsforslag:
   - Liste med minst tre forbedringsforslag.
   - Kort begrunnelse for hvert forslag.
   - Lastes opp på Teams
4. Kort video-demonstrasjon:
   - Viser at løsningen fungerer.
   - Lastet opp på Teams.


# Vurdering
Oppgaven blir i vurdert godkjent/ikke godkjent, etter følgende kriterier:

| Kriterium         | Ikke godkjent                                | Godkjent                                              | Godkjent +                                                      |
|-------------------|----------------------------------------------|--------------------------------------------------------|----------------------------------------------------------------|
| Passord-hashing | Passord-hashing er ikke implementert.       | Passord-hashing er implementert og fungerer.         | Passord-hashing er implementert og fungerer, og bruker en sikker og moderne hashing-algoritme. |
| Forbedringsforslag | Ingen forbedringsforslag er skrevet ned. | Minst tre forbedringsforslag er skrevet ned.          | Flere enn tre forbedringsforslag er skrevet ned, og de er relevante og godt begrunnet. |
| Implementering | Ingen forbedringer er implementert.         | Minst én forbedring er implementert og fungerer.      | Flere forbedringer er implementert og fungerer, og de forbedrer nettsiden betydelig. |
| Versjonskontroll | Ingen commits er gjort i GitHub.            | Minst én commit er gjort i GitHub, med en kort beskrivelse av endringene. | Flere commits er gjort i GitHub, med klare og beskrivende commit-meldinger som viser fremdrift i arbeidet. |
